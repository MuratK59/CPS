KRİTİK ALTYAPILARDA MAKİNE ÖĞRENMESİ VEYA DERİN ÖĞRENME KULLANARAK SİBER GÜVENLİĞİN SAĞLANMASI

Medeniyetin gelişmesi ile topluluk halinde yaşayan insanların ihtiyaçları alt yapılar ile sağlanmıştır. Gelişen teknoloji ile son birkaç on yıl içerisinde geleneksel alt yapı tesisleri güncellenerek verimli ve güvenilir hale gelmişlerdir. Ancak eklenen dijital donanımlar ve oluşturulan ağlar yeni saldırı yüzeyleri de oluşturmuştur. Elektrik ve su şebekesi gibi alt yapı tesisleri geniş kitlelere hizmet veren sistemler olmasından dolayı kritik altyapılar olarak adlandırılmaktadırlar.   Bu sebeple kritik altyapılara saldırıları önlemek veya saldırılara karşı dayanıklı hale getirilmesi gerekmektedir. Siber güvenliği sağlamak için uygulanan geleneksel saldırı tespit sistemleri yeni saldırıları bulmada yetersiz kalmakta ya da tamamen başarısız olmaktadırlar. Yenilikçi yöntemlerin geliştirilmesinde yapay zekâ umut vadetmektedir. Yapay zekanın iki alt dalı olan makine öğrenmesi ve derin öğrenme örüntü tanımada, anormallik tespitinde ve yeni saldırıları öğrenmede başarılıdır. Bu çalışmada siber güvenliğin sağlanması için yakalanmış PCAP dosyaları içerisinden oluşturulan veri kümesine makine öğrenmesi ve derin öğrenme metotları uygulanmıştır. Dört farklı saldırı türünde ikili sınıflandırma ile eğitilen modellerde her saldırı sınıfı için %90 üzerinde doğruluk elde edilmiştir.

Makale Linki: https://medium.com/@muratrkazanc/030ea5980cc1
